# Lista di attività "icebreaker" per la prima lezione

Sceglierne una o più a seconda del tempo a disposizione.

## Attività 1: Ci conosciamo con le foto
Raggruppare i ragazzi per nazionalità e creare dei cartelloni per ogni stato/nazionalità (farne anche uno per l'Italia a cui lavoreranno i tutor e gli insegnanti italiani.)

Su un tavolo grande e vuoto ci saranno un mucchio di immagini prese da riviste varie.

Chiedere ai ragazzi di scegliere delle immagini da attaccare sul proprio cartellone.
Dargli anche dei bigliettini su cui scrivono il loro nome da attaccare sul cartellone, se vogliono vicino alle foto.

Quando hanno finito, chiedere loro di spiegare il perché delle loro scelte.

**Scopo**: raccontarsi.

### Occorrente / da preparare prima
* forbici, colle
* cartelloni grandi
* ritagli di riviste (ogni tutor/insegnante porta una decina di foto)
* pennarelli

## Attività 2: Imparare+Bisogni

Gli studenti sono radunati intorno a un grande tavolo. Al centro del tavolo ci sono dei post-it di colore diverso e delle penne.

Attaccati al muro ci sono 2 cartelloni: su uno c'è scritto IMPARARE, sull'altro BISOGNI.

Su i post-it gialli, gli studenti devono rispondere alla domanda "Che cosa mi piacerebbe imparare in questo corso di computer".

Sui post-it blu, devono rispondere alla domanda "Di che cosa ho bisogno in questo momento della mia vita".

Dopo 10 minuti in cui tutti lavorano silenziosamente, ciascuno li va ad attaccare nel cartellone corrispondente

Alla fine del corso, si ripete questo esercizio per capire cosa abbiamo imparato e che bisogni abbiamo soddisfatto.

**Scopo**: Cominciare a far emergere consapevolezza intorno alla domanda "perché siamo qui a imparare l'informatica?"

### Occorrente / da preparare prima
* pennarelli
* post-it di 2 colori diversi
* 2 cartelloni

## Attività 3: Da dove veniamo

Proiettare una mappa online; chiedere a ciascuno il luogo di provenienza. Salvare ogni posto mettendo un "pin" per vedere l'effetto tutti insieme.

## Attività 4: "Fare a mano" vs. "fare con l'informatica (pc/smartphone)"
Tutti sono seduti intorno al tavolo. L’insegnante mostra una per una queste flash card.

Per ognuna flash-card, gli studenti devono rispondere se è una cosa che loro farebbero a mano, con un computer, oppure con lo smartphone. Per ognuna, l’insegnante guida la discussione (per esempio, se la risposta è “con il computer”, si può parlare di quale programma si usa; se una cosa si può fare in due modi, discutere delle differenze dell’uno e dell’altro modo ..)
